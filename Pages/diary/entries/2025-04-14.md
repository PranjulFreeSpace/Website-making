Namskaar deviyon aur sajjano, swagat hai aaj ki bakloli mein. Samay hai 11:25pm din Somvaar aur main aapka host Pranjul Pal.  
Do sunday maine miss kar diya, aur ye April ki first entry hai. Aur phir bhi nahi pata ki kya likhna hai. To ye ek poori continuous entry hogi, jo jab yaad aayega likhta jaunga.  
Han to maine website pe 2 hafte kuch nahi kiya tha, lekin Abhi kal Sunday ko, kuch changes kiye hain. Thodhi bahut styling, Contact info add kiya homepage mein aur header add kar diya hai baaki subpages mein. Bahut bavaal ka kaam tha. Ek hi header har jagah use karne ke liye java ka use karna tha aur vo aati nahi, to AI se karaya, lekin vo bhi itna mishkil hai ki frustration hone lagi thi, lekin jaise taise tukaa laga ke ho gaya. Ek fayeda raha ki ye pata chal gaya ki AI programmers ki job nahi khayegi.  
Love is war anime poori dekh li, 3 seasons, ek OVA aur 4 extra episodes. Story end nahi hui hai, aur hai manga mein lekin nahi padhunga abhi. RomCom media se mera jyada mtlb nahi raha hai ab tak, lekin phir bhi ye series achi lagi. Like comedy to jabardast thi hi, romance ka aspect bhi badhiya laga. Last mein dono ne ek doosre ko propose kiya aur surprise tha mere liye inhone kiss bhi kiya. Kuch bhi ho aisa thodha satisfaction sa mil jata hai itne episode dekhne ke baad agar acha conclusion de de. Hand holding bhi sahi hai, lekin khair hatao, tharki nahi lagna padhne vaalon ko. Aur kuch to yaad nahi shayad ikka dukka episode idhar udhar ke dekhe hain. Han kal bollywood ki **Anand** movie 30min dekhi, poori dekhne ke baad baat karte hain.  
One Piece ka anime 6 months ke break mein tha, Finnaly intezar khatam hua. 3 episode release ho chuke hain, animation tagdi khatarnaak hai. Dekho kya hota hai. Abhi abhi Deja vu hua mujhe oata nahi kyun.
Saturday se **Berserk** re-read karna suru kiya hai. volmue 4 ke first chapter "The golden age, Chapter 3" pe hun. Is baar high quality mein manga milli hai, kya khatarnaak art hai, dekh ke maja aa jata hai. Jinhe nahi pata Berserk bahut depressing type ki manga hai, ek happy moment 5 min se jyada nahi chalta. Aur main kyun padh raha hu pata nahi, itna to happy hain nahi jindagi ki sad hone ki jaroorat padd gayi ho. Aur maine kuch nahi padha.  
**Manto** ki kuch stories padhi, main gavaar kuch. nahi samajh aaya. Pata nahi banda kaise story end karta hai. Aur stories bhi aisi ki 100 Samay Raina ke badhkar. Banda aaj likh raha hota to aadhi jindagi court mein bita deta. Apne hi time pe kayi baar FIR huin thi uske upar. Koi na padhra rahunga jab tak samajh nahi aata.  
Ek to ye likhne se fayeda hai ki oata chal raha hai ki kitna time barbaad kar raha hun.  
Abhi to kuch jyada likha hi nahi hai, air bakvaas likhni padegi taki lamba samjh kar jyada koi padhe na, Flow flow mein baad mein regret karni vali batein bhi likh deta hun. News laao news ke baare mein baat karein, halat desh ke kharab hain, afra tafri machi padi hai. Trump alag bakloli kar raha hai udhar. Trade War ho rahi hai sun ne mein aaya hai. Khair jab aisa kuch hota hai to naye shabd seekhne ko mil jaate hain, is hafte ka word hai 'Recession' aisa shabd jo history aur economics mein theek hain lekin current affairs mein na aaye to acha hai.  
Khatam batein, aur kuch nahi yaad aa raha. Dekho ab timetable banaya hai, shayad se ab regular entry ho, main to bharosa nahi karta khud par. Han insta ka official account banaya hai. agar ye padh rahe ho to follow karke kuch message karna. Dekhte hain koyi padh bhi raha hai ki nahi ye sab kahe se log to sab busy hain. Pata nahi kahe mein busy hain. Poocho padh rahe ho to to aise baat karenge ki kitaab janmo se nahi chuyi lekin busy hain, baat karne ko time nahi hai. Vaise bhi saal bhar ho gaya hai, naye dost ho gaye honge, kaun kiska saga hain yahan. Jhaant farak nahi padta kisi ko. Akele hi ladna hai. Kya karna hai theek hi hai, sab ka apna jeevan hai sab busy hi honge, apne parivar mein apne dosto mein apne sapno mein, main kyun hi kisi ko pareshan karun, kab tak apni taraf se dori kheenchta rahu. Hatao, han ek baat, jo blog maine kaha tha ki likh raha hun, to ek problem hai, research ka time nahi hai, to main topic pe apne thoughts likh doonga, first blog ki vajah se thoda special topic sich rakha tha lekin niptaye pahele isse taki phir baaki cheejon pe bhi likh paun.  
Theek hai phir, time hai 12:09 am, din Mangalvaar main aapka host alvida leta hun physics ka homework karna hai. Milte hain phir kabhi.  
  
**Goodnight**