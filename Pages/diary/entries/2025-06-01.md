Hello, long time no see! ek mahina hone waal hai almost last entry se. Hmm life hai, matter ho gaya thoda, kuch din dimaag kharaab raha aur fir sambhalne mein samay lag gaya. Padhai bhi kharab ho gayi. Matlb Study time to utna kam nahi kiya lekin, Physics pasand hai to usso pe jyaada dhyaan diya aur kaafi backlog ban gay hai. Aaj ye entery likh rahen yaani ab phir se jor se kaam chaalu karenge aur niptayenge kaam.  

Khair itne time mein time barbaad karte huye main **Bleach** ke 38 episode dekh chuka, **The Apothecary Diaries** ke first season (24 episode) aur second season jitna aa chuka complete kar liya, aur iske baad iski light nove Volume 4 se Volume 14 tak padh li, 3,152 pages poore. Agar pata hota ki light novel hai is anime ki to naa hi dekhte, lekin jo hai so hai. Acchi story aur characters hain. Thodha sa chalo bataate hain, Main Protagonist ek ladki 'Maomao' hai. Shounen anime bahut kam hi hote hain female lead ke. To ye kuch naya tha. Story set hai ancient china ke time pe. Maomao ek Apothecary (jaddi booti se dawayi banane waale) hai, apne adoptive father se seekha hai. Lekin saath mein bahut hoshiyar detective level ka kaam kar sakti hai aur Poison ka bahut saauk hai, Saanp ko pakad ke paka ke khaane to tayaar hai. Lekin ek din ye kidnap karke Wahan ke emperor ke Rear Palace mein bech di jaati hai servent banne ke liye. To wahin apni hoshiyari aur poison ki knowledge se recognition leti hai. Lekin story humein achhi is liye lagi kyun? Ismein Feminism ki themes koyi bhi dekh sakta hai aur ki story bata rahi hai ki us time pe ya abhi bhi gender basis pe kaisa discrimination hota hai. Lekin ye messaging ka tarika kaafi subtle hai. Hum media entertainment ke liye dekhta hai, social message ke liye nahi. Agar Maomao kidnap hone ke baad chillti ki girl safety nahi hai, aadmi kidnap kar lete hain, to humein lagta han theek hai, hum thodi aisa karte hain, aur fir kuch aur dekhne lagte lekin aisa nahi hota hai. Maomao se jab koi puchta hai to vo bas bata deti hai ki kya hua as a fact. Usne sab kuch accept kar liya, aur apne aapko bahit ache se har condition mein adapt kar leti hai. Vo kabhi apni expertness ka dikhaava nahi karti. Jab Jinshi (second main character, Prince) ko vo batati hai ye sab to vo sorry feel karta hai aur apni galti samajhta jo kuch hua, kyun ki vo Prince hai vahan ka aur kaafi matter uske haath mein hain. Writer humein kidnaper ki bajaye Jinshi se relate karati hai, hum bhale hi discrimination nahi kar rahe, respect kar rahe hain, lekin hum yeh kehkar problem ko ignore nahi kar sakte, hum kidnap nahi kar rahe to rok bhi nahi rahe aur hum iske guilty hain. Humaye saamne koi sexist batein kare to hum nahi rok rahe hum uske guilty hain.  
Story ka genre mystery detective hai Maomao ki taraf se lekin romance hai Jinshi ki taraf se, Jinshi ka Maomao ke upar crush secon volume mein hi aa gaya tha lekin dheere dheere dheere karke Maomao ne apni feelings volume 13 mein jaake accept ki hai. Story kaafi political (real world waali nahi, king waali) hai. Isliye dono saath nahi ho sakte. Lekin Romance hatao, Mystery bhi kaafi achi hai, compare karne ke liye mere pass sirf Sherlock Holmes hai. Matlab character ke saath sath humein bhi clue aur hints di jasti hain, ki hum bhi solve kar sake mystery aur fir Maomao solve karti hai. Aur ek cheej jo achi lagi ki sari choti mysteries apas mein connect hoti chali jaati hain aur kuch bada matter hota hai jisse related hoti hain. Saare character bahit acche likhe hain, unique personality, backstory, motivation. Han agar ye anime dekho to main baat batayi hi nahi humne, jaisa maine kaha ki feminism theme hai, Maomao ka ghar Pleasure District (Red Light Area) mein hai. Aur usne apna almost poori jindagi Brothel mein gojaari hai. Nahi tension na lo prostitute nahi thi vo, Apothecary thi. Lekin agar uske paas ye Knowledge na hoti to shayad usse ye kaam karna padta. Iske baat jo Rear Palace hai jahan vo naukari karne ke liye bechi hayi thi, vo jagah pe Emperor (maharaja) ke liye bahut saari, kaise kahen,  Concubine, consort (google kar lena) raheti hain, unka sirf ek kaam hai, Emperor le saath sona aur naya vaaris paida karna. 
Aaj ka bharat, aur pahele ke china aur japan mein ek antar hai, Prostitutes ki society mein place. yahan par Randi ko bahut kam respect milti hai, itni ki ye ek gaali hai aur hum public space mein ya dosto ko chhod kar agar kisi se baat karte time ye shabd bhi keh dein to vo bura maan jayenge. Lekin China mein, Prostitute word exactly nahi use ho sakta kyunki vo Courtesans hua karti thi. Prostitute sirf sex work karti hai, jabki Courtesan ka kaam entertainment hota tha. Ismein sex included hai lekin saath mein dance, poetry, singing aur board game bhi shaamil hain. For example isi story mein ek top level courtesan "Joka" ne abhi tak sex nahi kiya customer ke saath. Vo top pe isliye hai ki vo padhi likhi hai. Uski itni respect thi ki ladke Civil Services (aaj ka UPSC) ka exam dene se pahele usse milne aate the, aur agar vo Joka se baat kar pa raha saare topics pe to uska selection ho jayega. (Joka civil services ke liye kaabil hai lekin vo kabhi aisi position nahi paa sakti kyunki vo aadmi nahi hai.)  
Society sex worker ki kitni respect karti hai ek accha measurement hai uske mindset ka. Isse yaad aaya agr tum bhi aisa hi sochte ho to Manto padho thoda. Yaar itni lambi kaahani padh daali itna kuch likhna hai lekin kya likhe samajh nahi aa raha.   
Han Bleach bhi dekh rahe hain kabhi kabaar, Aur gunaho ke devta nahi padhi.
  
Chalo anime hatao, agar yahan tak pahunch chuke ho to insta pe msg karna. Are yaar 1:20 am ho gaya, chalo phir milte hain.   
  Bye  
  
  
***Good Night***  

<img src="https://archive.org/download/yoruichicat-form/IMG_20250602_012814.jpg" alt="Image from Google Drive" width="100%">