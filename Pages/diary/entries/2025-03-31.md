Hllo Hllo, sorry main late hun. Han maine kaha tha ki Sunday-Sunday diary entry karunga, lekin kal raat ko main bilkul bhool gaya. Plus ek aur problem hai, maine kaafi kuch hafte bhar mein dekha to aisa bhool gaya hun. To abse main sunday ka intjaar karne ke bajaye jo bhi dekhunga ya read karunga saath hi google docs mein notes banata rahunga. Aur phir sunday ko poora ek proper entry likhunga. To aaj to jyada kuch nahi thodi hi updtaes hain.  
  
## Reading:  
**Vinland Saga:** (Chapter 214-218)  
One of the very best manga hai. Lekin ye monthly hai aur naye chapter aane tak main bhool jata tha ki kya hua ya phir vo excitement thoda kam ho jata tha to maine isse hold pe rakh diya tha. Lekin phir 'Tekking101' youtube channel ne ch-218 pe review video daali. Ye channel mostly One Piece ke content ke liye hai to abnormal tha, isliye maine jaa ke jitne chapter chhoote the padhe jaakar.  
Ye manga shayad se jaldi khatam ho jayegi phir main isse padhunga dobaara. Ab ye manga ko msin itna achha kyun keh raha hun. Kyunki ye ye hai achi. Story set hai around 1000AD vikings ke upar. Protagonist *Thorfinn* hai. Iski jindagi ka motto hai **I Have No Enemies**. Main sabko bhale tumhen anime pasand hai nahi hai, ye anime dekhne ke liye request karta hun please dekh lo ek baar, ek baar iski manga padh lo.  
Ye gaana mujhe abhi mila hai jo Thorfinn aur Vinland Saga pe bahut suit karta hai. Enjoy...  
<audio controls>
  <source src="../../audio/Aa Chalke Tujhe.m4a" type="audio/mpeg">
  Your browser does not support the audio element.
</audio>  
**Welcome to Demon School! Iruma-kun:**  
Fun. Aisa kuch jyada deep story nahi hai. Ek ladka(Iruma) jiske maa-baap usse demon ko bech dete hai, lekin jo demon dada usse adopt karte hain unhe grandson chahiye tha, to ek insaan bache ko adopt kar liya. lekin demons insaan ko khaate hain to Iruma ko apni identity bacha ke rakhni hai demon school mein. Funny hai kabhi emotional hai hai. Iruma ke kayi dost hai ab. Bahut seedha ladka hai. Agar madad mango kabhi Na nahi keh sakta.  
Last chapter jo padha, Iruma ki best friend Clara pe focus tha, maja aaya.  
  
## Watching  
**Kaguya-Sama: Love is War:**  
Season 2 bhi complete kar diya. 12 episode the. Kaafi progress huyi hai inki relationship mein. Dono ko realise ho chuka hai ki they love each other. Ab bas thoda sa sharam fenk ke propose karna baaki hai.  
Dobaara election huye, Aur Miyuki Shirogane dobara se Student Council President ban gaya. Shayad maine bataya nahi lekin main character saare Student Council mein hai. Hero hamara president aur heroine vice-president hai. Dobaara election ke baad ek nayi member ne bhi team join ki hai. Vo bhi bechaari bahut bholi hai. Uss episode mein jisme vo student council join karne ke liye room mein baar baar jaati hai kekin vaah alag hi kuch chal raha hota hai aur ye bahoot kuch galat samajh ke bhaag aati hai. Vahan Kaguya Miyuki ko massage kar rahi hai lekin isse laga sex ho raha hai andar. Badhiya season tha ye bhi.  
Naye season ka mtlb nayi opening aur ending. Opening first season ki mujhe jyada achhi lagi meri playlist mein bahut mahinon se hai. Ending dono badhiya hai lekin first season ki ending mein Fujiwara ka dance hai to main use choose karunga.  
  
**Whisper Of The Heart:** (1995)  
Aaj hi dekhi. Studio Ghibli ki movie hai. Abhi Ghibli bahut trend mein chal raha hai, sab AI se Ghibli style phota banva rahe hain. Movie ekko dekhi nahi trend mein koodne ko kahe do. Hamaye dost, itne din se kehte ho gaya ki anime dekho anime dekho to na, ab inhe Ghibli style photo chahiye, paap kar rahe ho, sharam karo.  
Movie bahut mast thi, like properly motivating iss saal ki padhayi ki shuruaat ke liye. Saari Ghibli movie ki tarah ye bhi bahut shaant, kahin kuch nahi ho raha lekin sab ho raha hai, har taraf bas jindagi dikhti hai. Ho sake to time nikaal ke koyi bhi Ghibli ki movie uthana aur dekh lena. Lekin tum logo ko achhi lagegi bhi to nahi, attention span reels sur shorts ne barbaad kar diya aur tumhein chahiye khoon kharaba movies mein. Animal movie ko dekh ke kahete ho vaah kya dekh liya. Aur Ghibli movies mein kaaho thodi der kuch ho hi na, bas train chal rahi hai aur chsl rahi hai. Vas ek cat divaal pe ghoom rahi hai, tum bore ho jaaoge na dekhna, tum Reels dekho din bhar.  

Aur bhi ek do cheejen dekhi hai. Lekin dhyaan nahi hai.  
  
## Working:   
Baaki pages le liye header bana rahe hain simple sa, shayad is hafte ho jaaye. Aur soch raha hun ek pomodoro study timer banaun.
Aur apne first blog ke liye preparation kar raha hun.
  
## Update:  
Again sorry late hone ke liye, abse pakka Sunday ko raat tak daal doonga. Aur proper review likhunga. Jo lines ya scene honge jaroori, unhe screenshot le ke rakh loonga taki yaad rahein, aur notes banaunga turant padhne ke baad, shayad isse kam padh paun lekin samjhna jyada jaroori hai.  
  
***Good Night***