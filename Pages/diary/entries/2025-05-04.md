Hello and Welcome everyone. Again aaj mere paas kuch likhne ko nahi hai. Gunaho ka Devta bhi nahi padha in 2 hafton mein varna shaayad kuch likh hi deta. Sone hi jaa raha tha phir socha pichle sunday ko bhi kuch nahi likha tha, lao ek continuous letter type ka kuch likh hi de. Time 12:24 am 5th of May, lekin publish shayad late karun, data khatam ho gaya hai. 
Last two weeks kaafi kuch ho gaya. Mera janmdin tha. Lekin usse bhi jyada jaroori cheej, terrorist attack on tourist. Pata hoga to mujhe jyada kahene ki jaroorat nahi hai. Lekin iss desh ki janta nafrati aur bujdil ho gayi hai. Bahuton ne story lagayi insta mein matam mana aur ab phir sab bhool gaye. Kissi ne jurrat na ki government se question karne ki. Logon ne mratakon ki aatma ki shaanti ke leyi ishvar se prarthna ki, vahi ishvar jiske naam pe unhe mara gaya. Na Bhagwan ne unhe bachaya na hi Allah ne un atankio ko roka jo uske naam pe masoom logon ka katl kar gaye. Mujhe jo jaane gayin uska dukh tha shayad thoda gussa, lekin jyada dukh iss baat ka ki log aise mauke pe saath aane ki bajaye dharm ke naam pe lad rahe the. Hostels mein kashmir ke musalman students ko mara jaa rha tha. Lekin achhi baat hai ki aise log utne nahi hai, shayad se ek hope hai ki ye log kam hain bas chillate bahut hain isliye news mein rahete hain. Dekhte hain kya hota hai, main umeed karta hun ki War na ho to achha hai baki jo hoga so hoga.  
  
Anand movie khatam kar li. Bahut behtreen thi. Anand ki death sad thi lekin shayad se motivating to live. 1971 mein ye movie release hui thi, issi saal India-Pakistan war bhi hui thi. Phir bhi ek minor cheej jo maine notice ki is movie mein kayi languages use huyin jeise Urdu, Bengali, Gujrati aur marathi. Christian aur Islamic character bhi the. Point nahi tha movie ka ye phir chhoti cheej jo notice ki.  Baki songs bhi achhe hai, samay ho to dekh lena.  
  
Berserk ke 75th chapter pe aa gaye. Classes ke beech mein jo 10-15 min mill jaate hain unme padh liya karte hain. Eclipse suru ho gaya, aage aur depression vaali cheejen. Ek to pata hai kya hoga phir bhi padh rahe hain. Kuch acha ho raha hota hai thoda khush hote hain aur phir yaad aata hai kya hone vaala hai aur dukhi ho jaate hain. Guts aur Casca flirt kar rahe hain couples ki tarah lad rahe hain, Guts or Griffith dosto ki tarah baat kar rahe hain, Bands of Hawk ke members apas mein moj kar rahe hain, acha lagta hai phir yaad aata hai ki ye sab mar jayenge, Griffith Godhand ban jaayega, Casca ka Guts ke saamne Rape karega, Casca pagal ho jayegi aur Guts ki jindagi ab tak ka sabse kathin chapter suru hoga. Log kahe shayad ki main kyun ye sab padhta hun, kyun log One Piece, Berserk, Vinland Saga ke fan hain kyun inhe apne dharm ki kitabon se behtar mante hain. Baat sahi hai, kyun insaan in fictional characters ka fan ban jaata hai. To sabse pehle, sports fan se to ham log acche hain. Tumhare Viraat Kohli, aur Rohit Sharma tumhen jante bhi nahi hai, vo bas Cricket achha khelte hain, achchi baat hai lekin itni bhi nahi ki apni life inke naam kar do jo tumhe betting ki latt lagvaane ki koshish kar rahe hain. Second, characters jaise ki Luffy, Zoro, Sanji, Robin, Guts, Thorfinn sikhaate hain kuch, ye class nahi hai isliye entertainment first hai aur vo acha hai, lekin tum Luffy se seekh sakte ho ki government se lado, tum Luffy se seekh sakte ho will to live freely and with a smile, you can learn from Zoro to never ever give up on your dream and work hard for it, from Sanji you can learn to be loving and to respect food and ladies, you can learn from Guts to face the dangers of life with whatever and however you can, you can learn from each of them to protect those who you love. Mere man mein sawaal utha ki aajkal Aacharya Prashant, OSHO aur ek aur hain peele baba, inke fans kyun badh rahe hain, mujhe aajtak inko follow karne ka man nahi hu ro maine inke kuch videos dekhe, Han ache hain ye log apne kaam mein, achha bol lete hain, achi sooch hain, lekin jaise ki comments mein mill jata hai ki inhone inki jindagi badal di to aisa kya bol diya inhone. To dhyan dene pe pata chala ki most of the baaton pe main unse pahele se hi agree karta hun, jo ki main anime se bina jaane adopt kar chuka hun, meri thinking pahele se inline ho chuki hai inki tarah to maine give kar diya ki Anime hi theek hain, baba bane rahe.  
  
Bleach bhi dekhna shuru kiya, Big Three mein Naruto aur One Piece ke sath gina jata hai, Naruto dekh chuke, One Piece abhi chal rahi aur catch up kar liya to socha Bleach suru karein, abhi utni achi nahi lagi jitna One Piece pasand aa gaya tha first episode mein hi, lekin unique hai thoda aur enjoy kar rahe hain. Ek manga shuru ki hai **Saotome Senshu, Hitakakusu**, kyunki cover jyada hi pasand aa gaya. >⁠.⁠<  
<img src="https://ia601206.us.archive.org/9/items/saotome_girl_v4/4c6c7ecd-7360-4028-8854-0a219c1531c1.jpg" alt="Image from Google Drive" width="50%" style="display: block; margin: auto;">
  
Chalo acha theek hai, chemistry ka test hai aaj subah, sone jaa rahe hain jaldi jagna padega kal, 1:28am ho gaya hai.     
  
***Good Night***