Hello Hello, kya haal, sab theek-thak! Ha, lagta hai ek Sunday skip karna hi schedule ban gaya hai, khair is baar koyi problem ki vajaah se nahi nahi likha tha, aaj mera JEE advanced ka practice test tha , to last 2 weeks se uski preparation kar rahe the, lekin rehne do yahan padhai likhai ki baatein nahi.  
Hmm, to progress to utni yaad nahi, **Bleach** mein 124 episode pe pahunch gaye, ab pichli entry se match karoge to lagega ki 38 episode se 124 2 hafte mein kaise, main to padh raha tha na, to darashal episode 64 se 108 tak, filler hain, to maine skip kar diye, plus aur jyada kuch maine dekha nahi, na movie, na anime, sunday ko **One Piece** ke episode jo aaye vo dekhe bas. Light novel jo padh rahe the usko bhi pause kar diya. Han **Berserk** ek din padhi thi thodi si, to..... hatao phir kabhi.  
**Vinland Saga** ka ek chapter aaya hai abhi, lekin uska last chapter aane waala hai, to tabhi uski baat karenge.  
Abhi thoda idhar udhar ka, baarish ka mausam aa gaya hai, abhi kal hi library mein the, 8 bajne jaa raha tha, bahar baarish ho rahi thi, light bhi bahar nahi aa rahi thi, sab intezar kar rahe the ki paani band ho to jaaye, mera baarish mein hi jaane ka mood ban gaya, lekin kambakhat jaisi hi pack karke bahar gaye, baarish band, aur raste mein papa mill gaye, to bike mein laad ke legaye. Chalo abhi to shuru hi hua hai baarish ka mausam, phor millega mauka.  
Bada khatarnak mahaul chal raha hai duniya mein, Israel vs Iran, Amrika bhi Israel ki side lete huye almost war mein aa chuka hai, Idhar Trump ji ko pakistan ne Nobel Peace ke liye nominate kiya, udhar Trump ji America ko ek aur Middle East ki War mein kuda diya. Mera opinion vaise to matter nahi karta, lekin internet mein blog likh rahe hain, to kuch to kahena hi hoga, to Maine Iran ki taraf hun to nahi, lekin Fuck Israel.  
Air India ka plan crash hua, air bhi aisi hi durghatnao ki khabarein, bura lagta hai, kya ho keemat reh gayi hai insaan ke jeevan ki.  
Aur kya, .......... han, maine Extras page pe poem section add kiya hai, vahan koi kavita, ya kuch bhi simmilar sa, passn aayega to vahan likh doonga, dekh sakte ho, Faiz Ahmad Faiz ki do hain vahan, humein bahut achhi lagi.  
Bas kaafi hai itna aaj ke liye, ab ek movie ka plan hai, aur soch rahe hain **Gunahon ka Devta** khatam kar dein, to theek hai phir, milte hai phir kisi din, phir kabhi, aate rahena.  
  
***Good Night***
  
<img src="https://ia600902.us.archive.org/6/items/Sakamoto_days_v5_cover/00000000_0.png" width="70%" style="display: block; margin: auto;">